The life of a sagelike king
tasmād ariṣaḍvargatyāgenendriyajayaṃ kurvīta vṛddhasaṃyogena prajñām cāreṇa cakṣuḥ utthānena yogakṣemasādhanam kāryānuśāsanena svadharmasthāpanam vinayaṃ vidyopadeśena lokapriyatvam arthasaṃyogena vṛttim // (1.1)
evaṃ vaśyendriyaḥ parastrīdravyahiṃsāśca varjayet svapnaṃ laulyam anṛtam uddhataveṣatvam anarthyasaṃyogam adharmasaṃyuktam anarthasaṃyuktaṃ ca vyavahāram // (2.1)
dharmārthāvirodhena kāmaṃ seveta na niḥsukhaḥ syāt // (3.1)
samaṃ vā trivargam anyonyānubaddham // (4.1)
eko hyatyāsevito dharmārthakāmānām ātmānam itarau ca pīḍayati // (5.1)
artha eva pradhāna iti kauṭilyaḥ // (6.1)
arthamūlau hi dharmakāmāviti // (7.1)
maryādāṃ sthāpayed ācāryān amātyān vā ya enam apāyasthānebhyo vārayeyuḥ chāyānālikāpratodena vā rahasi pramādyantam abhitudeyuḥ // (8.1)
sahāyasādhyaṃ rājatvaṃ cakram ekaṃ na vartate / (9.1)
kurvīta sacivāṃstasmāt teṣāṃ ca śṛṇuyān matam // (9.2)
