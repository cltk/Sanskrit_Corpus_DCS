svargastriviṣṭapaṃ dyodivau bhuvistaviṣatāviṣau nākaḥ / (1.1)
gaustridivamūrdhvalokaḥ surālayas tatsadastvamarāḥ // (1.2)
devāḥ suparvasuranirjaradevatarbhubarhirmukhānimiṣadaivatanākilekhāḥ / (2.1)
vṛndārakāḥ sumanasastridaśā amartyāḥ svāhāsvadhākratusudhābhuja āditeyāḥ // (2.2)
gīrvāṇā maruto 'svapnā vibudhā dānavārayaḥ / (3.1)
teṣāṃ yānaṃ vimāno 'ndhaḥ pīyūṣamamṛtaṃ sudhā // (3.2)
asurā nāgāstaḍitaḥ suparṇakā vahnayo 'nilāḥ stanitāḥ / (4.1)
udadhidvīpadiśo daśa bhavanādhīśāḥ kumārāntāḥ // (4.2)
syuḥ piśācā bhūtā yakṣā rākṣasāḥ kiṃnarā api / (5.1)
kiṃpuruṣā mahoragā gandharvāścāntarā amī // (5.2)
jyotiṣkāḥ pañca candrārkagrahanakṣatratārakāḥ / (6.1)
vaimānikāḥ punaḥ kalpabhavā dvādaśa te tvamī // (6.2)
saudharmeśānasanatkumāramāhendrabrahmalāntakajāḥ / (7.1)
śukrasahasrārānataprāṇatajā āraṇācyutajāḥ // (7.2)
kalpātītā nava graiveyakāḥ pañca tvanuttarāḥ / (8.1)
nikāyabhedādevaṃ syurdevāḥ kila caturvidhāḥ // (8.2)
ādityaḥ savitāryamā kharasahasroṣṇāṃśur aṃśū ravirmārtaṇḍastaraṇirgabhastiraruṇo bhānurnabho 'harmaṇiḥ / (9.1)
sūryo 'rkaḥ kiraṇo bhago grahapuṣaḥ pūṣā pataṅgaḥ khago mārtāṇḍo yamunākṛtāntajanakaḥ pradyotanastāpanaḥ // (9.2)
bradhno haṃsaścitrabhānurvivasvānsūrastvaṣṭā dvādaśātmā ca heliḥ / (10.1)
mitro dhvāntārātir abjāṃśuhastaścakrābjāharbāndhavaḥ saptasaptiḥ // (10.2)
divādināhardivasaprabhāvibhābhāsaḥ karaḥ syānmihiro virocanaḥ / (11.1)
grahābjinīgodyupatirvikartano hariḥ śucīnau gaganāhajādhvagau // (11.2)
haridaśvo jagatkarmasākṣī bhāsvānvibhāvasuḥ / (12.1)
trayītanurjagaccakṣustapano 'ruṇasārathiḥ // (12.2)
rocirusraruciśociraṃśugo jyotirarcirupadhṛtyabhīśavaḥ / (13.1)
pragrahaḥ śucimarīcidīptayo dhāmaketughṛṇiraśmipṛśnayaḥ // (13.2)
pādadīdhitikaradyutidyuto rugvirokakiraṇatviṣitviṣaḥ / (14.1)
bhāḥprabhāvasugabhastibhānavo bhā mayūkhamahasī chavirvibhā // (14.2)
prakāśasteja uddyota āloko varca ātapaḥ / (15.1)
marīcikā mṛgatṛṣṇā maṇḍalaṃ tūpasūryakam // (15.2)
paridhiḥ pariveṣaśca sūrasūtastu kāśyapiḥ / (16.1)
anūrurvinatāsūnuraruṇo garuḍāgrajaḥ // (16.2)
revantastvarkaretojaḥ plavago hayavāhanaḥ / (17.1)
aṣṭādaśa māṭharādyāḥ savituḥ paripārśvakāḥ // (17.2)
candramāḥ kumudabāndhavo daśaśvetavājyamṛtasūs tithipraṇīḥ / (18.1)
kaumudīkumudinībhadakṣajārohiṇīdvijaniśauṣadhīpatiḥ // (18.2)
jaivātṛko 'bjaśca kalāśaśaiṇacchāyābhṛd indur vidhur atridṛgjaḥ / (19.1)
rājā niśo ratnakarau ca candraḥ somo 'mṛtaśvetahimadyutir glauḥ // (19.2)
ṣoḍaśo 'ṃśaḥ kalā cihnaṃ lakṣaṇaṃ lakṣma lāñchanam / (20.1)
aṅkaḥ kalaṅko 'bhijñānaṃ candrikā candragolikā // (20.2)
candrātapaḥ kaumudī ca jyotsnā bimbaṃ tu maṇḍalam / (21.1)
nakṣatraṃ tārakā tārājyotiṣī bhamuḍu grahaḥ // (21.2)
dhiṣṇyamṛkṣamathāśvinyaśvakinī dasradevatā / (22.1)
aśvayugvālinī cātha bharaṇī yamadevatā // (22.2)
kṛttikā bahulāścāgnidevā brāhmī tu rohiṇī / (23.1)
mṛgaśīrṣaṃ mṛgaśiro mārgaścāndramasaṃ mṛgaḥ // (23.2)
ilvalāstu mṛgaśiraḥśirasthāḥ pañca tārakāḥ / (24.1)
ārdrā tu kālinī raudrī punarvasū tu yāmakau // (24.2)
ādityau ca puṣpastiṣyaḥ sidhyaśca gurudaivataḥ / (25.1)
sārpo 'śleṣā maghā pitryā phālgunī yonidevatā // (25.2)
sā tūttarāryamadevā hastaḥ savitṛdaivataḥ / (26.1)
tvāṣṭrī citrānilī svātirviśākhendrāgnidevatāḥ // (26.2)
rādhānurādhā tu maitrī jyeṣṭhaindrī mūla āsrapaḥ / (27.1)
pūrvāṣāḍhā tu sottarā syādvaiśvī śravaṇaḥ punaḥ // (27.2)
haridevaḥ śraviṣṭhā tu dhaniṣṭhā vasudevatā / (28.1)
vāruṇī tu śatabhiṣag ajāhirbudhnadevatāḥ // (28.2)
pūrvottarā bhādrapadā dṛśyaḥ proṣṭhapadāśca tāḥ / (29.1)
revatī tu pauṣṇaṃ dākṣāyaṇyaḥ sarvāḥ śaśipriyāḥ // (29.2)
rāśīnāmudayo lagnaṃ meṣaprabhṛtayastu te / (30.1)
āro vakro lohitāṅgo maṅgalo 'ṅgārakaḥ kujaḥ // (30.2)
āṣāḍhābhūr navārciśca budhaḥ saumyaḥ praharṣulaḥ / (31.1)
jñaḥ pañcārciḥ śraviṣṭhābhūḥ śyāmāṅgo rohiṇīsutaḥ // (31.2)
bṛhaspatiḥ surācāryo jīvaścitraśikhaṇḍijaḥ / (32.1)
vācaspatirdvādaśārcirdhiṣaṇaḥ phālgunībhavaḥ // (32.2)
gīrbṛhatyoḥ patirutathyānujāṅgirasau guruḥ / (33.1)
śukro maghābhavaḥ kāvya uśanā bhārgavaḥ kaviḥ // (33.2)
ṣoḍaśārcir daityagurur dhiṣṇyaḥ śanaiścaraḥ śaniḥ / (34.1)
chāyāsuto 'sitaḥ sauriḥ saptārcī revatībhavaḥ // (34.2)
mandaḥ kroḍo nīlavāsāḥ svarbhāṇustu vidhuṃtudaḥ / (35.1)
tamo rāhuḥ saiṃhikeyo bharaṇībhūrathāhikaḥ // (35.2)
aśleṣābhūḥ śikhī keturdhruvastūttānapādajaḥ / (36.1)
agastyo 'gastiḥ pītābdhir vātāpidviḍghaṭodbhavaḥ // (36.2)
maitrāvaruṇirāgneya aurvaśeyāgnimārutau / (37.1)
lopāmudrā tu tadbhāryā kauṣītakī varapradā // (37.2)
marīcipramukhāḥ saptarṣayaścitraśikhaṇḍinaḥ / (38.1)
puṣpadantau puṣpavantāvekoktyā śaśibhāskarau // (38.2)
rāhugrāso 'rkendvorgraha uparāga upaplavaḥ / (39.1)
upaliṅgaṃ tvariṣṭaṃ syādupasarga upadravaḥ // (39.2)
ajanyamītirutpāto vahnyutpāta upāhitaḥ / (40.1)
syātkālaḥ samayo diṣṭānehasau sarvabhūṣakaḥ // (40.2)
kālo dvividho 'vasarpiṇyutsarpiṇīvibhedataḥ / (41.1)
sāgarakoṭikoṭīnāṃ viṃśatyā sa samāpyate // (41.2)
avasarpiṇyāṃ ṣaḍarā utsarpiṇyāṃ ta eva viparītāḥ / (42.1)
evaṃ dvādaśabhirarairvivartate kālacakramidam // (42.2)
tatraikāntasuṣamāraścatasraḥ koṭikoṭayaḥ / (43.1)
sāgarāṇāṃ suṣamā tu tisrastūtkoṭikoṭayaḥ // (43.2)
suṣamaduḥṣamā te dve duḥṣamasuṣamā punaḥ / (44.1)
saikā sahasrairvarṣāṇāṃ dvicatvāriṃśatonitā // (44.2)
atha duḥṣamaikaviṃśatirabdasahasrāṇi tāvatī tu syāt / (45.1)
ekāntaduḥṣamāpi hyetatsaṃkhyāḥ pare 'pi viparītāḥ // (45.2)
prathame 'ratraye martyāstridvyekapalyajīvitāḥ / (46.1)
tridvyekagavyūtyucchrayāstridvyekadinabhojanāḥ // (46.2)
kalpadruphalasaṃtuṣṭāścaturthe tvarake narāḥ / (47.1)
pūrvakoṭyāyuṣaḥ pañcadhanuḥśatasamucchrayāḥ // (47.2)
pañcame tu varṣaśatāyuṣaḥ saptakarocchrayāḥ / (48.1)
ṣaṣṭhe punaḥ ṣoḍaśābdāyuṣo hastasamucchrayāḥ // (48.2)
ekāntaduḥkhapracitā utsarpiṇyāmapīdṛśāḥ / (49.1)
paścānupūrvyā vijñeyā areṣu kila ṣaṭsvapi // (49.2)
aṣṭādaśa nimeṣāstu kāṣṭhā kāṣṭhādvayaṃ lavaḥ / (50.1)
kalā taiḥ pañcadaśabhirleśastaddvitayena ca // (50.2)
kṣaṇastaiḥ pañcadaśabhiḥ kṣaṇaiḥ ṣaḍbhistu nāḍikā / (51.1)
sā dhārikā ca ghaṭikā muhūrtastaddvayena ca // (51.2)
triṃśatā tairahorātrastatrāhardivaso dinam / (52.1)
divaṃ dyur vāsaro ghasraḥ prabhātaṃ syādaharmukham // (52.2)
vyuṣṭaṃ vibhātaṃ pratyūṣaṃ kalyapratyuṣasī uṣaḥ / (53.1)
kālyaṃ madhyāhnastu divāmadhyaṃ madhyaṃdinaṃ ca saḥ // (53.2)
dināvasānamutsūro vikālasabalī api / (54.1)
sāyaṃ saṃdhyā tu pitṛsūstrisaṃdhyaṃ tūpavaiṇavam // (54.2)
śrāddhakālastu kutapo 'ṣṭamo bhāgo dinasya yaḥ / (55.1)
niśā niśīthinī rātriḥ śarvarī kṣaṇadā kṣapā // (55.2)
triyāmā yāminī bhautī tamī tamā vibhāvarī / (56.1)
rajanī vasatiḥ śyāmā vāsateyī tamasvinī // (56.2)
uṣā doṣendukāntātha tamisrā darśayāminī / (57.1)
jyautsnī tu pūrṇimārātrirgaṇarātro niśāgaṇaḥ // (57.2)
pakṣiṇī pakṣatulyābhyām ahobhyāṃ veṣṭitā niśā / (58.1)
garbhakaṃ rajanīdvandvaṃ pradoṣo rajanīmukham // (58.2)
yāmaḥ praharo niśīthastvardharātro mahāniśā / (59.1)
⇒ ardharātraniśīthau dvau dvau yāmapraharau samau / (AKośa, 1, 132, 1) [0.4]
uccandrastvapararātrastamisraṃ timiraṃ tamaḥ // (59.2)
dhvāntaṃ bhūchāyāndhakāraṃ tamasaṃ samavāndhataḥ / (60.1)
tulyanaktaṃdine kāle viṣuvadviṣuvaṃ ca tat // (60.2)
pañcadaśāhorātraḥ syātpakṣaḥ sa bahulo 'sitaḥ / (61.1)
tithiḥ punaḥ karmavāṭī pratipatpakṣatiḥ same // (61.2)
pañcadaśyau yajñakālau pakṣāntau parvaṇī api / (62.1)
tatparvamūlaṃ bhūteṣṭāpañcadaśyoryadantaram // (62.2)
sa parva saṃdhiḥ pratipatpañcadaśyoryadantaram / (63.1)
pūrṇimā paurṇamāsī sā rākā pūrṇe niśākare // (63.2)
kalāhīne tvanumatirmārgaśīrṣyāgrahāyaṇī / (64.1)
amāmāvasyamāvasyā darśasūryendusaṃgamaḥ // (64.2)
amāvāsyāmāvāsī ca sā naṣṭenduḥ kuhuḥ kuhūḥ / (65.1)
dṛṣṭendustu sinīvālī bhūteṣṭā tu caturdaśī // (65.2)
pakṣo māso vatsarādirmārgaśīrṣaḥ sahaḥ sahāḥ / (66.1)
āgrahāyaṇikaścātha pauṣastaiṣaḥ sahasyavat // (66.2)
māghastapāḥ phālgunastu phālgunikastapasyavat / (67.1)
caitro madhuścaitrikaśca vaiśākhe rādhamādhavau // (67.2)
jyeṣṭhastu śukro 'thāṣāḍhaḥ śuciḥ syācchrāvaṇo nabhāḥ / (68.1)
śrāvaṇiko 'tha nabhasyaḥ proṣṭhabhādraparaḥ padaḥ // (68.2)
bhādraścāpyāśvine tvāśvayujeṣāvatha kārtikaḥ / (69.1)
kārtikiko bāhulorjau dvau dvau mārgādikāvṛtuḥ // (69.2)
hemantaḥ praśalo raudro 'tha śaiṣaśiśirau samau / (70.1)
vasanta iṣyaḥ surabhiḥ puṣpakālo balāṅgakaḥ // (70.2)
uṣṇa uṣṇāgamo grīṣmo nidāghastapa ūṣmakaḥ / (71.1)
varṣāstapātyayaḥ prāvṛṇmeghakālāgamau kṣarī // (71.2)
śaradghanātyayo 'yanaṃ śiśirādyaistribhistribhiḥ / (72.1)
ayane dve gatirudagdakṣiṇārkasya vatsaraḥ // (72.2)
sa saṃparyanūdbhyo varṣaṃ hāyano 'bdaṃ samāḥ śarat / (73.1)
bhavetpaitraṃ tvahorātraṃ māsenābdena daivatam // (73.2)
daive yugasahasre dve brāhmaṃ kalpau tu tau nṛṇām / (74.1)
manvantaraṃ tu divyānāṃ yugānāmekasaptatiḥ // (74.2)
kalpo guṇāntaḥ kalpāntaḥ saṃhāraḥ pralayaḥ kṣayaḥ / (75.1)
saṃvartaḥ parivartaśca samasuptirjihānakaḥ // (75.2)
tatkālastu tadātvaṃ syāttajjaṃ sāṃdṛṣṭikaṃ phalam / (76.1)
āyatistūttaraḥ kāla udarkastadbhavaṃ phalam // (76.2)
vyomāntarikṣaṃ gaganaṃ ghanāśrayo vihāya ākāśamanantapuṣkare / (77.1)
abhraṃ surābhroḍumarutpatho 'mbaraṃ khaṃ dyodivau viṣṇupadaṃ viyannabhaḥ // (77.2)
nabhrāṭtaḍitvānmudiro ghanāghano 'bhraṃ dhūmayonistanayitnumeghāḥ / (78.1)
jīmūtaparjanyabalāhakā ghano dhārādharo vāhadamugdharā jalāt // (78.2)
kādambinī meghamālā durdinaṃ meghajaṃ tamaḥ / (79.1)
āsāro vegavānvarṣo vātāstaṃ vāri śīkaraḥ // (79.2)
vṛṣṭyā varṣaṇavarṣe tadvighne grāhagrahāvavāt / (80.1)
ghanopalastu karakaḥ kāṣṭhāśā digdharitkakup // (80.2)
pūrvā prācī dakṣiṇāpācī pratīcī tu paścimā / (81.1)
aparāthottarodīcī vidikcopadiśaṃ pradik // (81.2)
diśyaṃ digbhavavastunyapāgapācīnamudagudīcīnam / (82.1)
prākprācīnaṃ ca same pratyak syātpratīcīnam // (82.2)
tiryagdiśāṃ tu pataya indrāgniyamanairṛtāḥ / (83.1)
varuṇo vāyukuberāvīśānaśca yathākramam // (83.2)
airāvataḥ puṇḍarīko vāmanaḥ kumudo 'ñjanaḥ / (84.1)
puṣpadantaḥ sārvabhaumaḥ supratīkaśca diggajāḥ // (84.2)
Indra
indro harirduścyavano 'cyutāgrajo vajrī viḍaujā maghavānpuraṃdaraḥ / (85.1)
prācīnabarhiḥ puruhūtavāsavau saṃkrandanākhaṇḍalameghavāhanāḥ // (85.2)
sutrāmavāstoṣpatidalmiśakrā vṛṣā śunāsīrasahasranetrau / (86.1)
parjanyaharyaśvarbhukṣibāhudanteyavṛddhaśravasas turāṣāṭ // (86.2)
surarṣabhastapastakṣo jiṣṇurvaraśatakratuḥ / (87.1)
kauśikaḥ pūrvadigdevāpsaraḥsvargaśacīpatiḥ // (87.2)
pṛtanāṣāḍugradhanvā marutvānmaghavāsya tu / (88.1)
dviṣaḥ pāko 'drayo vṛtraḥ pulomā namucirbalaḥ // (88.2)
jambhaḥ priyā śacīndrāṇī paulomī jayavāhinī / (89.1)
tanayastu jayantaḥ syājjayadatto jayaśca saḥ // (89.2)
sutā jayantī tavīṣī tāviṣyuccaiḥśravā hayaḥ / (90.1)
mātaliḥ sārathirdevanandī dvāḥstho gajaḥ punaḥ // (90.2)
airāvaṇo 'bhramātaṅgaścaturdanto 'rkasodaraḥ / (91.1)
airāvato hastimallaḥ śvetagajo 'bhramupriyaḥ // (91.2)
vaijayantau tu prāsādadhvajau puryamarāvatī / (92.1)
saro nandīsaraḥ parṣatsudharmā nandanaṃ vanam // (92.2)
vṛkṣaḥ kalpaḥ pārijāto mandāro haricandanaḥ / (93.1)
saṃtānaśca dhanurdevāyudhaṃ tadṛju rohitam // (93.2)
dīrgharjvairāvataṃ vajraṃ tvaśanirhrādinī svaruḥ / (94.1)
śatakoṭiḥ paviḥ śambo dambholirbhiduraṃ bhiduḥ // (94.2)
vyādhāmaḥ kuliśo 'syārciratibhīḥ sphūrjathurdhvaniḥ / (95.1)
Aśvins
svarvaidyāvaśvinīputrāvaśvinau vaḍavāsutau // (95.2)
nāsikyāvarkajau dasrau nāsatyāvabdhijau yamau / (96.1)
Tvaṣṭṛ
viśvakarmā punastvaṣṭā viśvakṛddevavardhakiḥ // (96.2)
svaḥsvargivadhvo 'psarasaḥ svarveśyā urvaśīmukhāḥ / (97.1)
hāhādayastu gandharvā gāndharvā devagāyanāḥ // (97.2)
Yama
yamaḥ kṛtāntaḥ pitṛdakṣiṇāśāpretātpatirdaṇḍadharo 'rkasūnuḥ / (98.1)
kīnāśamṛtyū samavartikālau śīrṇāṅgiharyantakadharmarājāḥ // (98.2)
yamarājaḥ śrāddhadevaḥ śamano mahiṣadhvajaḥ / (99.1)
kālindīsodaraścāpi dhūmorṇā tasya vallabhā // (99.2)
purī punaḥ saṃyamanī pratīhārastu vaidhyataḥ / (100.1)
dāsau caṇḍamahācaṇḍau citraguptaśca lekhakaḥ // (100.2)
Rākṣasa
syādrākṣasaḥ puṇyajano nṛcakṣā yātvāśaraḥ kauṇapayātudhānau / (101.1)
rātriṃcaro rātricaraḥ palādaḥ kīnāśarakṣonikasātmajāśca // (101.2)
kavyāt karburanairṛtāksṛkpo varuṇastvarṇavamandiraḥ pracetāḥ / (102.1)
jalayādaḥpatipāśimeghanādā jalakāntāraḥ syāt paraṃjanaśca // (102.2)
Kubera
śrīdaḥ sitodarakuheśasakhāḥ piśācakīchāvasus triśira ailabilaikapiṅgāḥ / (103.1)
paulastyavaiśravaṇaratnakarāḥ kuberayakṣau nṛdharmadhanadau naravāhanaśca // (103.2)
kailāsaukā yakṣadhananidhikiṃpuruṣeśvarāḥ / (104.1)
vimānaṃ puṣpakaṃ caitrarathaṃ vanaṃ purī prabhā // (104.2)
alakā vasvokasārā suto 'sya nalakūvaraḥ / (105.1)
vittaṃ rikthaṃ svāpateyaṃ rāḥ sāraṃ vibhavo vasu // (105.2)
dyumnaṃ dravyaṃ pṛkthamṛkthaṃ svamṛṇaṃ draviṇaṃ dhanam / (106.1)
hiraṇyārtho nidhānaṃ tu kunābhiḥ śevadhirnidhiḥ // (106.2)
mahāpadmaśca padmaśca śaṅkho makarakacchapau / (107.1)
mukundakundanīlāśca kharvaśca nidhayo nava // (107.2)
Yakṣa
yakṣaḥ puṇyajano rājā guhyako vaṭavāsyapi / (108.1)
Kinnara
kiṃnarastu kiṃpuruṣasturaṃgavadano mayuḥ // (108.2)
Śiva
śaṃbhuḥ śarvaḥ sthāṇurīśāna īśo rudroḍḍīśau vāmadevo vṛṣāṅkaḥ / (109.1)
kaṇṭhekālaḥ śaṃkaro nīlakaṇṭhaḥ śrīkaṇṭhograu dhūrjaṭirbhīmabhargau // (109.2)
mṛtyuṃjayaḥ pañcamukho 'ṣṭamūrtiḥ śmaśānaveśmā giriśo girīśaḥ / (110.1)
ṣaṇḍhaḥ kapardīśvara ūrdhvaliṅga ekatridṛgbhāladṛgekapādaḥ // (110.2)
mṛḍo 'ṭṭahāsī ghanavāhano 'hirbudhno virūpākṣaviṣāntakau ca / (111.1)
mahāvratī vahnihiraṇyaretāḥ śivo 'sthidhanvā puruṣāsthimālī // (111.2)
syādvyomakeśaḥ śipiviṣṭabhairavau dikkṛttivāsā bhavanīlalohitau / (112.1)
sarvajñanāṭyapriyakhaṇḍapaśavo mahāparā devanaṭeśvarā haraḥ // (112.2)
paśupramathabhūtomāpatiḥ piṅgajaṭekṣaṇaḥ / (113.1)
pinākaśūlakhaṭvāṅgagaṅgāhīndukapālabhṛt // (113.2)
gajapūṣapurānaṅgakālāndhakamakhāsuhṛt / (114.1)
kapardo 'sya jaṭājūṭaḥ khaṭvāṅgastu sukhaṃsuṇaḥ // (114.2)
pinākaṃ syādājagavamajakāvaṃ ca taddhanuḥ / (115.1)
brāhmyādyā mātaraḥ sapta pramathāḥ pārṣadā gaṇāḥ // (115.2)
laghimā vaśiteśitvaṃ prākāmyaṃ mahimāṇimā / (116.1)
yatra kāmāvasāyitvaṃ prāptiraiśvaryamaṣṭadhā // (116.2)
Durgā/Pārvatī
gaurī kālī pārvatī mātṛmātāparṇā rudrāṇyambikā tryambakomā / (117.1)
durgā caṇḍī siṃhayānā mṛḍānīkātyāyanyau dakṣajāryā kumārī // (117.2)
satī śivā mahādevī śarvāṇī sarvamaṅgalā / (118.1)
bhavānī kṛṣṇamainākasvasā menādrijeśvarā // (118.2)
niśumbhaśumbhamahiṣamardinī bhūtanāyikā / (119.1)
tasyāḥ siṃho manastātnaḥ sakhyau tu vijayā jayā // (119.2)
cāmuṇḍā carcikā carmamuṇḍā mārjārakarṇikā / (120.1)
karṇamoṭī mahāgandhā bhairavī ca kapālinī // (120.2)
Gaṇeśa
herambo gaṇavighneśaḥ parśupāṇirvināyakaḥ / (121.1)
dvaimāturo gajāsyaikadantau lambodarākhugau // (121.2)
Skanda/Kārttikeya
skandaḥ svāmī mahāsenaḥ senānīḥ śikhivāhanaḥ / (122.1)
ṣāṇmāturo brahmacārī gaṅgomākṛttikāsutaḥ // (122.2)
dvādaśākṣo mahātejāḥ kumāraḥ ṣaṇmukho guhaḥ / (123.1)
viśākhaḥ śaktibhṛtkrauñcatārakāriḥ śarāgnibhūḥ // (123.2)
bhṛṅgī bhṛṅgiriṭir bhṛṅgirīṭir nāḍyasthivigrahaḥ / (124.1)
kuṣmāṇḍake kelikilo nandīśe taṇḍunandinau // (124.2)
Brahmā
druhiṇo viriñcirdrughaṇo viriñcaḥ parameṣṭhyajo 'ṣṭaśravaṇaḥ svayaṃbhūḥ / (125.1)
kamanaḥ kaviḥ sāttvikavedagarbhau sthaviraḥ śatānandapitāmahau kaḥ // (125.2)
dhātā vidhātā vidhivedhasau dhruvaḥ purāṇago haṃsagaviśvaretasau / (126.1)
prajāpatirbrahmacaturmukhau bhavāntakṛjjagatkartṛsaroruhāsanau // (126.2)
śaṃbhuḥ śatadhṛtiḥ sraṣṭā surajyeṣṭho viriñcanaḥ / (127.1)
hiraṇyagarbho lokeśo nābhipadmātmabhūrapi // (127.2)
Viṣṇu
viṣṇurjiṣṇujanārdanau harihṛṣīkeśācyutāḥ keśavo dāśārhaḥ puruṣottamo 'bdhiśayanopendrāvajendrānujau / (128.1)
viṣvaksenanarāyaṇau jalaśayo nārāyaṇaḥ śrīpatidaityāriśca purāṇayajñapuruṣastārkṣyadhvajo 'dhokṣajaḥ // (128.2)
govindaṣaḍbindumukundakṛṣṇā vaikuṇṭhapadmeśayapadmanābhāḥ / (129.1)
vṛṣākapirmādhavavāsudevau viśvaṃbharaḥ śrīdharaviśvarūpau // (129.2)
dāmodaraḥ śaurisanātanau vibhuḥ pītāmbaro mārjajinau kumodakaḥ / (130.1)
trivikramo jahnucaturbhujau punarvasuḥ śatāvartagadāgrajau svabhūḥ // (130.2)
muñjakeśivanamālipuṇḍarīkākṣababhruśaśabinduvedhasaḥ / (131.1)
pṛśniśṛṅgadharaṇīdharātmabhūḥ pāṇḍavāyanasuvarṇabindavaḥ // (131.2)
śrīvatso devakīsūnur gopendro viṣṭaraśravāḥ / (132.1)
somasindhurjagannātho govardhanadharo 'pi ca // (132.2)
yadunātho gadāśārṅgacakraśrīvatsaśaṅkhabhṛt / (133.1)
Demons killed by Viṣṇu-Kṛṣṇa
madhudhenukacāṇūrapūtanāyamalārjunāḥ // (133.2)
kālanemihayagrīvaśakaṭāriṣṭakaiṭabhāḥ / (134.1)
kaṃsaḥ keśimurau sālvamaindadvividarāhavaḥ // (134.2)
hiraṇyakaśipurvāṇaḥ kāliyo narako baliḥ / (135.1)
śiśupālaścāsya vadhyā vainateyastu vāhanam // (135.2)
śaṅkho 'sya pāñcajanyo 'ṅkaḥ śrīvatso 'sistu nandakaḥ / (136.1)
gadā kaumodakī cāpaṃ śārṅgaṃ cakraṃ sudarśanaḥ // (136.2)
maṇiḥ syamantako haste bhujamadhye tu kaustubhaḥ / (137.1)
Vasudeva (Kṛṣṇa's father)
vasudevo bhūkaśyapo dundurānakadundubhiḥ // (137.2)
Balarāma
rāmo halī musalisāttvatakāmapālāḥ saṃkarṣaṇaḥ priyamadhurbalarauhiṇeyau / (138.1)
rukmipralambayamunābhidanantatālalakṣmaikakuṇḍalasitāsitarevatīśāḥ // (138.2)
baladevo balabhadro nīlavastro 'cyutāgrajaḥ / (139.1)
musalaṃ tvasya saunandaṃ halaṃ saṃvartakāhvayam // (139.2)
Lakṣmī
lakṣmīḥ padmā ramā yā mā tā sā śrīḥ kamalendirā / (140.1)
haripriyā padmavāsā kṣīrodatanayāpi ca // (140.2)
Kāma
madano jarābhīruranaṅgamanmathau kamanaḥ kalākelirananyajo 'ṅgajaḥ / (141.1)
madhudīpamārau madhusārathiḥ smaro viṣamāyudho darpakakāmahṛcchayāḥ // (141.2)
pradyumnaḥ śrīnandanaśca kaṃdarpaḥ puṣpaketanaḥ / (142.1)
puṣpāṇyasyeṣucāpāstrāṇyarī śambaraśūrpakau // (142.2)
ketanaṃ mīnamakarau bāṇāḥ pañca ratiḥ priyā / (143.1)
manaḥśṛṅgārasaṃkalpātmāno yoniḥ suhṛnmadhuḥ // (143.2)
suto 'niruddho jhaṣāṅka uṣeśo brahmasūśca saḥ / (144.1)
Garuḍa
garuḍaḥ śālmalyaruṇāvarajo viṣṇuvāhanaḥ // (144.2)
sauparṇeyo vainateyaḥ suparṇasarpārātir vajrajidvajratuṇḍaḥ / (145.1)
pakṣisvāmī kāśyapiḥ svarṇakāyastārkṣyaḥ kāmāyurgarutmānsudhāhṛt // (145.2)
Buddha
buddhastu sugato dharmadhātustrikālavijjinaḥ / (146.1)
bodhisattvo mahābodhirāryaḥ śāstā tathāgataḥ // (146.2)
pañcajñānaḥ ṣaḍabhijño daśārho daśabhūmigaḥ / (147.1)
catustriṃśajjātakajño daśapāramitādharaḥ // (147.2)
dvādaśākṣo daśabalastrikāyaḥ śrīghanādvayau / (148.1)
samantabhadraḥ saṃgupto dayākūrco vināyakaḥ // (148.2)
māralokakhajiddharmarājo vijñānamātṛkaḥ / (149.1)
mahāmaitro munīndraśca buddhāḥ syuḥ sapta te tvamī // (149.2)
vipaśyī śikhī viśvabhūḥ kakucchandaśca kāñcanaḥ / (150.1)
kāśyapaśca saptamastu śākyasiṃho 'rkabāndhavaḥ // (150.2)
tathā rāhulasūḥ sarvārthasiddho gautamānvayaḥ / (151.1)
māyāśuddhodanasuto devadattāprajaśca saḥ // (151.2)
asurā ditidanujāḥ pātālaukaḥsurārayaḥ / (152.1)
pūrvadevāḥ śukraśiṣyā vidyādevyastu ṣoḍaśa // (152.2)
rohiṇī prajñaptī vajraśṛṅkhalā kuliśāṅkuśā / (153.1)
cakreśvarī naradattā kālyathāsau mahāparā // (153.2)
gaurī gāndhārī sarvāstramahājvālā ca mānavī / (154.1)
vairoṭyāchuptā mānasī mahāmānasiketi tāḥ // (154.2)
vāgbrāhmī bhāratī gaur gīrvāṇī bhāṣā sarasvatī / (155.1)
śrutadevī vacanaṃ tu vyāhāro bhāṣitaṃ vacaḥ // (155.2)
saviśeṣaṇamākhyātaṃ vākyaṃ syādyantakaṃ padam / (156.1)
rāddhasiddhakutebhyo 'nte āptoktiḥ samayāgamau // (156.2)
ācārāṅgaṃ sūtrakṛtaṃ sthānāṅgaṃ samavāyayuk / (157.1)
pañcamaṃ bhagavatyaṅgaṃ jñātadharmakathāpi ca // (157.2)
upāsakāntakṛdanuttaropapātakāddaśāḥ / (158.1)
praśnavyākaraṇaṃ caiva vipākaśrutameva ca // (158.2)
ityekādaśa sopāṅgānyaṅgāni dvādaśa punaḥ / (159.1)
dṛṣṭivādo dvādaśāṅgī syādgaṇipiṭakāhvayā // (159.2)
parikarmasūtrapūrvānuyogaparvagatacūlikāḥ pañca / (160.1)
syurdṛṣṭivādabhedāḥ pūrvāṇi caturdaśāpi pūrvagate // (160.2)
utpādapūrvamagrāyaṇīyamatha vīryataḥ pravādaṃ syāt / (161.1)
asterjñānātsatyāttadātmanaḥ karmaṇaśca param // (161.2)
pratyākhyānaṃ vidyāpravādakalyāṇanāmadheye ca / (162.1)
prāṇāvāyaṃ ca kriyāviśālamatha lokabindusāramiti // (162.2)
Veda
svādhyāyaḥ śrutirāmnāyaśchando vedastrayī punaḥ / (163.1)
ṛgyajuḥsāmavedāḥ syuratharvā tu taduddhṛtiḥ // (163.2)
vedāntaḥ syādupaniṣadoṅkārapraṇavau samau / (164.1)
śikṣā kalpo vyākaraṇaṃ chando jyotirniruktayaḥ // (164.2)
ṣaḍaṅgāni dharmaśāstraṃ syātsmṛtirdharmasaṃhitā / (165.1)
ānvīkṣikī tarkavidyā mīmāṃsā tu vicāraṇā // (165.2)
sargaśca pratisargaśca vaṃśo manvantarāṇi ca / (166.1)
vaṃśānuvaṃśacaritaṃ purāṇaṃ pañcalakṣaṇam // (166.2)
ṣaḍaṅgā vedāścatvāro mīmāṃsānvīkṣikī tathā / (167.1)
dharmaśāstraṃ purāṇaṃ ca vidyā etāścaturdaśa // (167.2)
sūtraṃ sūcanakṛdbhāṣyaṃ sūtroktārthaprapañcakam / (168.1)
prastāvastu prakaraṇaṃ niruktaṃ padabhañjanam // (168.2)
avāntaraprakaraṇaviśrāme śīghrapāṭhataḥ / (169.1)
āhnikamadhikaraṇaṃ tvekanyāyopapādanam // (169.2)
uktānuktaduruktārthacintākāri tu vārttikam / (170.1)
ṭīkā nirantaravyākhyā pañjikā padabhañjikā // (170.2)
nibandhavṛttī anvarthe saṃgrahastu samāhṛtiḥ / (171.1)
pariśiṣṭapaddhatyādīn pathānena samunnayet // (171.2)
kārikā tu svalpavṛttau bahorarthasya sūcanī / (172.1)
kalindikā sarvavidyā nighaṇṭurnāmasaṃgrahaḥ // (172.2)
itihāsaḥ purāvṛttaṃ prabahlikā prahelikā / (173.1)
janaśrutiḥ kiṃvadantī vārtaitihyaṃ purātanī // (173.2)
vārtā pravṛttirvṛttānta udanto 'thāhvayo 'bhidhā / (174.1)
gotrasaṃjñānāmadheyākhyāhvābhikhyāśca nāma ca // (174.2)
saṃbodhanamāmantraṇamāhvānaṃ tvabhimantraṇam / (175.1)
ākāraṇaṃ havo hūtiḥ saṃhūtirbahubhiḥ kṛtā // (175.2)
udāhāra upodghāta upanyāsaśca vāṅmukham / (176.1)
vyavahāro vivādaḥ syācchapathaḥ śapanaṃ śapaḥ // (176.2)
uttaraṃ tu prativacaḥ praśnaḥ pṛcchānuyojanam / (177.1)
kathaṃkathikatā cātha devapraśna upaśrutiḥ // (177.2)
caṭu cāṭu priyaprāyaṃ priyasatyaṃ tu sūnṛtam / (178.1)
satyaṃ samyaksamīcīnamṛtaṃ tathyaṃ yathātatham // (178.2)
yathāsthitaṃ ca sadbhūte 'līke tu vitathānṛte / (179.1)
atha kliṣṭaṃ saṃkulaṃ ca parasparaparāhatam // (179.2)
sāntvaṃ sumadhuraṃ grāmyamaślīlaṃ mliṣṭamasphuṭam / (180.1)
luptavarṇapadaṃ grastamavācyaṃ syādanakṣaram // (180.2)
ambūkṛtaṃ sathūtkāraṃ nirastaṃ tvarayoditam / (181.1)
āmreḍitaṃ dvistriruktamabaddhaṃ tu nirarthakam // (181.2)
pṛṣṭhamāṃsādanaṃ tadyatparokṣe doṣakīrtanam / (182.1)
mithyābhiyogo 'bhyākhyānaṃ saṃgataṃ hṛdayaṃgamam // (182.2)
paruṣaṃ niṣṭhuraṃ rūkṣaṃ vikruṣṭamatha ghoṣaṇā / (183.1)
uccairghuṣṭaṃ varṇaneḍā stavaḥ stotraṃ stutirnutiḥ // (183.2)
ślāghā praśaṃsārthavādaḥ sā tu mithyā vikatthanam / (184.1)
janapravādaḥ kaulīnaṃ vigānaṃ vacanīyatā // (184.2)
syādavarṇa upakrośo vādo niḥparyapāt paraḥ / (185.1)
garhaṇā dhikkriyā nindā kutsākṣepo jugupsanam // (185.2)
ākrośābhīṣaṅgākṣepāḥ śāpaḥ sa kṣāraṇā rate / (186.1)
viruddhaśaṃsanaṃ gālir āśīrmaṅgalaśaṃsanam // (186.2)
ślokaḥ kīrtiryaśo 'bhikhyā samājñā ruśatī punaḥ / (187.1)
aśubhā vākśubhā kalyā carcarī carbhaṭī same // (187.2)
yaḥ saninda upālambhastatra syātparibhāṣaṇam / (188.1)
āpṛcchālāpaḥ saṃbhāṣo 'nulāpaḥ syānmuhurvacaḥ // (188.2)
anarthakaṃ tu pralāpo vilāpaḥ paridevanam / (189.1)
ullāpaḥ kākuvāg anyonyoktiḥ saṃlāpasaṃkathe // (189.2)
vipralāpo viruddhoktirapalāpastu nihnavaḥ / (190.1)
supralāpaḥ suvacanaṃ saṃdeśavāktu vācikam // (190.2)
ājñā śiṣṭir nirāṅnibhyo deśo niyogaśāsane / (191.1)
avavādo 'pyathāhūya preṣaṇaṃ pratiśāsanam // (191.2)
saṃvitsaṃdhāsthābhyupāyaḥ saṃpratyāṅbhyaḥ paraḥ śravaḥ / (192.1)
aṅgīkāro 'bhyupagamaḥ pratijñāgūśca saṃgaraḥ // (192.2)
gītanṛttavādyatrayaṃ nāṭyaṃ tauryatrikaṃ ca tat / (193.1)
saṃgītaṃ prekṣaṇārthe 'smiñśāstrokte nāṭyadharmikā // (193.2)
gītaṃ gānaṃ geyaṃ gītirgāndharvamatha nartanam / (194.1)
naṭanaṃ nṛtyaṃ nṛttaṃ ca lāsyaṃ nāṭyaṃ ca tāṇḍavam // (194.2)
maṇḍalena tu yannṛtyaṃ strīṇāṃ hallīsakaṃ tu tat / (195.1)
pānagoṣṭhyāmuccatālaṃ raṇe vīrajayantikā // (195.2)
sthānaṃ nāṭyasya raṅgaḥ syātpūrvaraṅga upakramaḥ / (196.1)
aṅgahāro 'ṅgavikṣepo vyañjako 'bhinayaḥ samau // (196.2)
sa caturvidha āhāryo racito bhūṣaṇādinā / (197.1)
vacasā vāciko 'ṅgenāṅgikaḥ sattvena sāttvikaḥ // (197.2)
syānnāṭakaṃ prakaraṇaṃ bhāṇaḥ prahasanaṃ ḍimaḥ / (198.1)
vyāyogaḥ samavākāro vithyaṅkehāmṛgā iti // (198.2)
abhineyaprakārāḥ syurbhāṣāḥ ṣaṭsaṃskṛtādikāḥ / (199.1)
bhāratī sāttvatī kaiśikyārabhaṭyau ca vṛttayaḥ // (199.2)
vādyaṃ vāditramātodyaṃ tūryaṃ tūraṃ smaradhvajaḥ / (200.1)
tataṃ vīṇāprabhṛtikaṃ tālaprabhṛtikaṃ ghanam // (200.2)
vaṃśādikaṃ tu śuṣiramānaddhaṃ murajādikam / (201.1)
vīṇā
vīṇā punarghoṣavatī vipañcī kaṇṭhakūṇikā // (201.2)
vallakī sātha tantrībhiḥ saptabhiḥ parivādinī / (202.1)
śivasya vīṇā nālambī sarasvatyāstu kacchapī // (202.2)
nāradasya tu mahatī gaṇānāṃ tu prabhāvatī / (203.1)
viśvāvasostu bṛhatī tumbarostu kalāvatī // (203.2)
cāṇḍālānāṃ tu kaṇḍolavīṇā cāṇḍālikā ca sā / (204.1)
kāyaḥ kolambakastasyā upanāho nibandhanam / (204.2)
daṇḍaḥ punaḥ pravālaḥ syātkakubhastu prasevakaḥ / (204.3)
mūle vaṃśaśalākā syātkalikā kūṇikāpi ca // (204.4)
kālasya kriyayā mānaṃ tālaḥ sāmyaṃ punarlayaḥ / (205.1)
drutaṃ vilambitaṃ madhyamoghastattvaṃ ghanaṃ kramāt // (205.2)
mṛdaṅgo murajaḥ soṅkyāliṅgyūrdhvaka iti tridhā / (206.1)
syādyaśaḥpaṭaho ḍhakkā bherī dundubhirānakaḥ // (206.2)
paṭaho 'tha śārikā syātkoṇo vīṇādivādanam / (207.1)
śṛṅgārahāsyakaruṇāraudravīrabhayānakāḥ // (207.2)
bībhatsādbhutaśāntāśca rasā bhāvāḥ punastridhā / (208.1)
sthāyisāttvikasaṃcāriprabhedaiḥ syādratiḥ punaḥ // (208.2)
rāgo'nurāgo 'nuratirhāsastu hasanaṃ hasaḥ / (209.1)
ghargharo hāsikā hāsyaṃ tatrādṛṣṭarade smitam // (209.2)
vakroṣṭikātha hasitaṃ kiṃciddṛṣṭaradāṅkure / (210.1)
kiṃcicchrute vihasitamaṭṭahāso mahīyasi // (210.2)
atihāsastvanusyūte 'pahāso 'kāraṇātkṛte / (211.1)
sotprāse tvāchuritakaṃ hasanaṃ sphuradoṣṭhake // (211.2)
śokaḥ śukśocanaṃ khedaḥ krodho manyuḥ krudhā ruṣā / (212.1)
krutkopaḥ pratigho roṣo ruṭ cotsāhaḥ pragalbhatā / (212.2)
abhiyogodyamau prauḍhirudyogaḥ kiyadetikā / (212.3)
adhyavasāya ūrjo 'tha vīryaṃ so 'tiśayānvitaḥ // (212.4)
bhayaṃ bhīrbhītirātaṅka āśaṅkā sādhvasaṃ daraḥ / (213.1)
bhiyā ca taccāhibhayaṃ bhūpatīnāṃ svapakṣajam // (213.2)
adṛṣṭaṃ vahnitoyāderdṛṣṭaṃ svaparacakrajam / (214.1)
bhayaṃkaraṃ pratibhayaṃ bhīmaṃ bhīṣmaṃ bhayānakam // (214.2)
bhīṣaṇaṃ bhairavaṃ ghoraṃ dāruṇaṃ ca bhayāvaham / (215.1)
jugupsā tu ghṛṇātha syādvismayaścitramadbhutam // (215.2)
codyāścarye śamaḥ śāntiḥ śamathopaśamāvapi / (216.1)
tṛṣṇākṣayaḥ sthāyino 'mī rasānāṃ kāraṇaṃ kramāt // (216.2)
stambho jāḍyaṃ svedo gharmanidāghau pulakaḥ punaḥ / (217.1)
romāñcaḥ kaṇṭako romavikāro romaharṣaṇam // (217.2)
romodgama uddhuṣaṇam ullukasanamityapi / (218.1)
svarabhedastu kallatvaṃ svare kampastu vepathuḥ // (218.2)
vaivarṇyaṃ kālikāthāśru bāṣpo netrāmbu rodanam / (219.1)
asramasru pralayastvaceṣṭatetyaṣṭa sāttvikāḥ // (219.2)
dhṛtiḥ saṃtoṣaḥ svāsthyaṃ syādādhyānaṃ smaraṇaṃ smṛtiḥ / (220.1)
matirmanīṣā buddhirdhīrdhiṣaṇājñapticetanāḥ // (220.2)
pratibhāpratipatprajñāprekṣācidupalabdhayaḥ / (221.1)
saṃvittiḥ śemuṣī dṛṣṭiḥ sā medhā dhāraṇakṣamā // (221.2)
paṇḍā tattvānugā mokṣe jñānaṃ vijñānamanyataḥ / (222.1)
śuśrūṣā śravaṇaṃ caiva grahaṇaṃ dhāraṇaṃ tathā // (222.2)
ūhāpoho 'rthavijñānaṃ tattvajñānaṃ ca dhīguṇāḥ / (223.1)
vrīḍā lajjā mandākṣaṃ hrīstrapā sāpatrapānyataḥ // (223.2)
jāḍyaṃ maurkhyaṃ viṣādo 'vasādaḥ sādo viṣaṇṇatā / (224.1)
mado munmohasaṃbhedo vyādhistvādhī rujākaraḥ // (224.2)
nidrā pramīlā śayanaṃ saṃveśasvāpasaṃlayāḥ / (225.1)
nandīmukhī śvāsahetistandrā suptaṃ tu sādhikā // (225.2)
autsukyaṃ raṇaraṇakotkaṇṭhe āyallakāratī / (226.1)
hṛllekhotkalike cāthāvahitthākāragopanam // (226.2)
śaṅkāniṣṭhotprekṣaṇaṃ syāccāpalaṃ tvanavasthitiḥ / (227.1)
ālasyaṃ tandrā kausīdyaṃ harṣaścittaprasannatā // (227.2)
hlādaḥ pramodaḥ pramado mutprītyāmodasaṃmadāḥ / (228.1)
ānandānandathū garvastvahaṃkāro 'vilaptatā // (228.2)
darpo 'bhimāno mamatā mānaścittonnatiḥ smayaḥ / (229.1)
sā mitho 'hamahamikā yā tu saṃbhāvanātmani // (229.2)
darpātsāhopuruṣikā syādahaṃpūrvikā punaḥ / (230.1)
ahaṃ pūrvamahaṃ pūrvamityugratvaṃ tu caṇḍatā // (230.2)
prabodhastu vinidratvaṃ glānistu baladīnatā / (231.1)
dainyaṃ kārpaṇyaṃ śramastu klamaḥ kleśaḥ pariśramaḥ // (231.2)
prayāsāyāsavyāyāmā unmādaścittaviplavaḥ / (232.1)
moho mauḍhyaṃ cintā dhyānamamarṣaḥ krodhasaṃbhavaḥ // (232.2)
guṇo jigīṣotsāhavāṃstrāsastvākasmikaṃ bhayam / (233.1)
apasmāraḥ syādāveśo nirvedaḥ svāvamānanam // (233.2)
āvegastu tvaristūrṇiḥ saṃvegaḥ saṃbhramastvarā / (234.1)
vitarkaḥ syādunnayanaṃ parāmarśo vimarśanam // (234.2)
adhyāhārastarka ūho 'sūyānyaguṇadūṣaṇam / (235.1)
mṛtiḥ saṃsthā mṛtyukālau paralokagamo 'tyayaḥ // (235.2)
pañcatvaṃ nidhanaṃ nāśo dīrghanidrā nimīlanam / (236.1)
diṣṭānto 'staṃ kāladharmo 'vasānaṃ sā tu sarvagā // (236.2)
marako māristrayastriṃśadamī syurvyabhicāriṇaḥ / (237.1)
syuḥ kāraṇāni kāryāṇi sahacārīṇi yāni ca // (237.2)
ratyādeḥ sthāyino loke tāni cennāṭyakāvyayoḥ / (238.1)
vibhāvā anubhāvāśca vyabhicāriṇa eva ca // (238.2)
vyaktaḥ sa tairvibhāvādyaiḥ sthāyī bhāvo bhavedrasaḥ / (239.1)
pātrāṇi nāṭye 'dhikṛtāstattadveṣastu bhūmikā // (239.2)
śailūṣo bharataḥ sarvakeśī bharataputrakaḥ / (240.1)
dhātrīputro raṅgājāyājīvo raṅgāvatārakaḥ // (240.2)
naṭaḥ kṛśāśvī śailālī cāraṇastu kuśīlavaḥ / (241.1)
bhrabhrubhrūbhṛparaḥ kuṃso naṭaḥ strīveṣadhārakaḥ // (241.2)
veśyācāryaḥ pīṭhamardaḥ sūtradhārastu sūcakaḥ / (242.1)
nandī tu pāṭhako nāndyāḥ pārśvasthaḥ pāripārśvikaḥ // (242.2)
vāsantikaḥ kelikilo vaihāsiko vidūṣakaḥ / (243.1)
prahāsī prītidaścātha ṣiṅgaḥ pallavako viṭaḥ // (243.2)
pitā tvāvuka āvuttabhāvukau bhaginīpatau / (244.1)
bhāvo vidvānyuvarājaḥ kumāro bhartṛdārakaḥ // (244.2)
bālā vāsūrmārṣa āryo devo bhaṭṭārako nṛpaḥ / (245.1)
rāṣṭrīyo nṛpateḥ śyālo duhitā bhartṛdārikā // (245.2)
devī kṛtābhiṣekānyā bhaṭṭinī gaṇikājjukā / (246.1)
nīcāceṭīsakhīhūtau haṇḍehañjehalāḥ kramāt // (246.2)
abrahmaṇyamavadhyoktau jyāyasī tu svasāttikā / (247.1)
bhartāryaputro mātāmbā bhadantāḥ saugatādayaḥ // (247.2)
pūjye tatrabhavānatrabhavāṃśca bhagavānapi / (248.1)
pādā bhaṭṭārako devaḥ prayojyāḥ pūjyanāmataḥ // (248.2)
